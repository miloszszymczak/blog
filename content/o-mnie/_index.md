---
title: "O mnie"
author: "Miłosz Szymczak"
date: 2018-12-03T21:34:43+01:00
draft: false
---

Cześć, mam na imię Miłosz i jestem autorem tego bloga. Na co dzień programuję, analizuję dane i projektuję systemy. Po godzinach pracuję w radiu, nagrywam podcasty, gram na perkusji, uczę się języków obcych, projektuję dźwięki do gry wideo no i oczywiście oglądam filmy, seriale, słucham muzyki oraz czytam książki.

"Konkretna kultura" to próba przedstawienia wytworów kultury bardziej i mniej popularnej w możliwie najprostszy sposób. Nie znajdziecie tutaj odwołań do nieznanych wam reżyserów, terminów wyciągniętych z prac naukowych z kulturoznawstwa czy chociażby ocen gry aktorskiej zafałszowanych przez osobiste sympatie. Nie będzie też oczywiście spoilerów - wierzę, że nawet największy fan kina mógł nie widzieć jakiejkolwiek części Gwiezdnych Wojen (sam opierałem się temu fenomenowi przez dobre dwadzieścia kilka lat), więc daruję sobie nawet najbardziej znane i oczywiste, jednakże istotne elementy fabuły. Postaram się też nie operać tutaj zdaniami wielokrotnie złożonymi, co powinno ułatwić odbiór.

Nie ograniczam się do formy, gatunku czy budżetu dzieła. Większość z nich staram się odbierać w oryginalnej wersji językowej, więc wybaczcie nieprzetłumaczone imiona czy inne nazwy własne (tyczy się to w szczególności animacji). 

Mam nadzieję, że po przeczytaniu jednego posta będziecie mieli ochotę i na więcej i będziecie tutaj wracać. Wszyscy czytelnicy są mile widziani. Nie planuję wdrażania systemu komentarzy, nie znajdziecie tu również nigdy reklam - strona ma być jak najprostsza zarówno w treści, jak i formie. Do dyskusji zapraszam do kanałów społecznościowych. Dzięki za uwagę i zapraszam do czytania.